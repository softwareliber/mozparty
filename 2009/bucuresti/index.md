Despre eveniment
================

### Care este ocazia? ###

În 30 Iunie Mozilla a lansat noua versiune a navigatorului său: Firefox. Această lansare poartă numele de cod „Shiretoko” și aduce un număr mare de îmbunătățiri cum ar fi:

 * Securitate mai bună prin funcționalitatea „Navigare privată”
 * Viteză și mai mare la navigare mulțumită motorului de javascript „TraceMonkey” și noii versiuni „Gecko”
 * Folosirea noilor tehnologii cum ar fi: HTML5, CSS3, filtrele SVG, Ogg Vorbis, Ogg Theora, Native JSON, MathML, APNG ...
 * Posibilitate și mai extinsă la personalizarea navigatorului

Întreaga listă de funcționalități poate fi studiată pe [pagina dedicată](http://www.mozilla.com/en-US/firefox/features/).

### Unde și când ###

Totul începe sâmbătă, 18 iulie 2009, de la ora 16:00 cu o prezentare despre noutățile aduse de aceasta versiune susținută de Nicu Buculei de la Fedora și o prezentare despre HTML 5 susținută de Tibi Turbureanu de la Ceata. Prezentările vor avea loc în sala EG301 a Universității Politehnica din București, de unde vom pleca spre petrecerea propriu-zisă, sponsorizată de Mozilla, într-un local din apropiere.

### Cine este așteptat la eveniment? ###

Orice persoană care a auzit sau vrea să afle de Firefox și de ce acest navigator este mai bun decât altele. Dezvoltatori web, și de aplicații! Studenți și elevi care pot ajuta și deveni parte a comunității [Mozilla România](http://mozilla.ro). Mai pe scurt oricine!

**Intrarea este liberă**. Te așteptăm!
